Problema 2 Laborator 14
Enunț
Să se creeze baza de date a unei aplicații care gestionează recenziile lăsate de către participanți pateurilor pe care le-au gustat în cadrul unor evenimente de degustare. Entitățile de interes pentru domeniul problemei sunt: participanți, producători, pateuri și evenimente de degustare. Fiecare producător are un nume, un website, și un număr de telefon. Un producător poate produce mai multe pateuri, dar fiecare pate poate fi produs de către un singur producător. Fiecare pate are o denumire, o descriere, un număr de calorii, un gramaj, o dată a lansării pe piață și un producător asociat. Un pate poate fi inclus în cadrul mai multor evenimente de degustare, iar în cadrul unui eveniment de degustare pot fi incluse mai multe pateuri. Fiecare eveniment de degustare are un nume, o dată și oră, o adresă și un sponsor principal. Un participant poate participa la mai multe evenimente de degustare, iar un eveniment de degustare poate avea mai mulți participanți. Fiecare participant poate acorda fiecărui pate gustat în cadrul fiecărui eveniment o singură recenzie. Nu se pot stoca în baza de date recenzii care au valoarea NULL. Fiecare participant are un nume, o adresă de email și o dată a nașterii.
Cerințe
Scrieți un script SQL care creează un model relațional pentru a reprezenta datele. (4 puncte)
Creați o procedură stocată care primește un pate, un eveniment de degustare și un participant și adaugă o recenzie pateului gustat de către participant în cadrul evenimentului de degustare. Dacă recenzia există deja, ea va fi actualizată. (3 puncte)
Creați o funcție definită de utilizator care afișează numele producătorului, denumirea pateului, descrierea pateului, numărul de calorii  și conținutul recenziei pentru toate pateurile a căror denumire conține cuvântul ‘crocodil’ și a căror recenzie se încheie cu cuvântul ‘grăsime’. (2 puncte)
 